---
title: Lezione 8 (2024-10-08)
---

## Spazi vettoriali

Uno spazio vettoriale reale è un insieme $$V$$ (i cui elementi sono detti
vettori) su cui sono definite 2 operazioni:

- somma tra elementi;
- prodotto di un elemento per uno scalare;

Queste operazioni devono soddisfare le seguenti proprietà per la somma:

- $$\forall \v{v}, \v{w} \in V, \ \v{v} + \v{w} = \v{w} + \v{v}$$
- $$\forall \v{v}, \v{w}, \v{u} \in V, \ (\v{v} + \v{u}) + \v{w} = \v{v} + (\v{w} + \v{u})$$
- $$\exists \v{0} \in V \st \forall \v{v} \in V, \ \v{0} \v{v} = \v{v}$$
- $$\forall \v{v} \in V, \ \exists - \v{v} \st \v{v} + (- \v{v}) = \v{0}$$

e per il prodotto:

- $$\forall \lambda, \mu \in \R, \ \forall \v{v} \in V, \ \lambda (\mu \v{v}) = (\lambda \mu) \v{v}$$
- $$\forall \v{v} \in V, \ 1 \v{v} = \v{v}$$
- $$\forall \lambda, \mu \in \R, \ \forall \v{v} \in V, \ (\lambda + \mu) \v{v} = \lambda \v{v} + \mu \v{v}$$
- $$\forall \lambda \in \R, \ \forall \v{v}, \v{w} \in V, \ \lambda (\v{v} + \v{w}) = \lambda \v{v} + \lambda \v{w}$$

:::caution

Non confondere:

- vettore (elemento di uno spazio vettoriale);
- vettore geometrico (classe di equivalenza di segmenti orientati);
- vettori riga, vettori colonna (matrici);
- ennuple (elementi di $$\R^{n}$$);

Gli ultimi 3 sono casi particolari di spazi vettoriali.

:::

<details>
<summary>Esempio: spazio delle ennuple</summary>

Ricordiamo che $$\R^{n}$$ è lo spazio delle ennuple di numeri reali con $$n$$
elementi.

$$
\R^{n} = \PC{ \v{v} = (v_{1}, \ldots, v_{n}) \in \R }
$$

$$\R^{n}$$ è uno spazio vettoriale con le seguenti operazioni:

- somma:
  $$\v{v} = (v_{1}, \ldots, v_{n}), \ \v{w} = (w_{1}, \ldots, w_{n}), \ \v{v} + \v{w} = (v_{1} + w_{1}, \ldots, v_{n} + w_{n})$$
- prodotto per uno scalare:
  $$\v{v} = (v_{1}, \ldots, v_{n}), \ \lambda \in \R, \ \lambda \v{v} = (\lambda v_{1}, \ldots, \lambda v_{n})$$

</details>

## Combinazioni lineari

Dato $$V$$, spazio lineare reale e $$v_{1}, \ldots, v_{k}$$ vettori e
$$\lambda_{1}, \ldots, \lambda_{k}$$ scalari, il vettore
$$\v{v} = \sum_{i = 1}^{k} \lambda_{i} \v{v_{i}} \in V$$ è detto combinazione
lineare dei vettori $$v_{1}, \ldots, v_{k}$$ con coefficienti
$$\lambda_{1}, \ldots, \lambda_{k}$$.

$$\v{v}$$ è un elemento di $$V$$.

:::note

Interpretazione geometrica: la combinazione lineare è la somma di 2 vettori su
uno stesso piano. Questi vettori possono variare di lunghezza a seconda del
valore dello scalare, quindi la punta del vettore $$\v{v}$$, risultato della
combinazione, può essere in un punto qualsiasi del piano.

:::

### Forma matriciale

La combinazione lineare $$\v{v} = \sum_{i = 1}^{k} \lambda_{i} \v{v_{i}}$$ si
può scrivere sotto forma di matrice.

La matrice è ottenuta come segue:

Per ogni ennupla $$v_{1}, \ldots, v_{k}$$, consideriamo i vettori colonna
$$v_{i} = \begin{bmatrix} v_{1} \\ \vdots \\ v_{n} \end{bmatrix}$$ e
disponiamoli affiancati, poi la matrice $$n \times k$$ che si forma va
moltiplicata per
$$\v{\lambda} = \begin{bmatrix} \lambda_{1} \\ \vdots \\ \lambda_{n} \end{bmatrix}$$.

## Sottospazi vettoriali

Un sottoinsieme dello spazio vettoriale $$V$$, $$U \subseteq V$$ è detto
sottospazio di $$V$$ se è chiuso rispetto alle 2 operazioni di $$V$$:

- $$\forall \v{u_{1}}, \v{u_{2}} \in U, \ \v{u_{1}} + \v{u_{2}} \in U$$
- $$\forall \v{u} \in U, \ \forall \lambda \in \R, \ \lambda \v{u} \in U$$

Quindi:

$$
\forall \v{u_{1}}, \v{u_{2}}, \ \forall \lambda_{1}, \lambda_{2} \in \R, \ \lambda_{1} \v{u_{1}} + \lambda_{2} + \v{u_{2}} \in U
$$

Osservazioni:

- Se $$U \subseteq V$$ allora $$\v{0} \in U$$.
- Se $$\exists \v{u} \in U \st \v{u} \neq 0$$, allora $$U$$ contiene infiniti
  elementi.

Esempi di sottospazi di $$\R^{n}$$:

- $$\PC{ \v{0} }$$
- $$\R^{n}$$: uno spazio è sottospazio di se stesso;
- soluzioni di un sistema omogeneo ($$A \v{x} = \v{0}$$);
- $$U = \PC{ \v{v} = (v_{1}, \ldots, v_{n}), \ v_{1} = 0 }$$

## Generatori

Sia $$V$$ uno spazio vettoriale reale, con $$v_{1}, \ldots, v_{k} \in V$$.

L'insieme di tutte le combinazioni lineari di $$v_{1}, \ldots, v_{k}$$ è detto
sottospazio generato da $$v_{1}, \ldots, v_{k}$$.

Notazione: $$\span(v_{1}, \ldots, v_{k})$$.

$$
\span(v_{1}, \ldots, v_{k}) = \PC{ v_{1} \lambda_{1}, \ldots, v_{k} \lambda_{k} \st \lambda_{1}, \ldots, \lambda_{k} \in \R }
$$

Se $$V$$ è tale che $$V = \span(v_{1}, \ldots, v_{k})$$, allora diciamo che
$$\v{v}$$ è finitamente generato e $$\PC{ v_{1}, \ldots, v_{k} }$$ è detto
l'insieme dei generatori o sistema di generatori di $$V$$.

### Come stabilire se un insieme di ennuple è un sistema di generatori di $$\R^{n}$$

L'insieme $$\PC{ v_{1}, \ldots, v_{k} } \subseteq \R^{n}$$ è un insieme di
generatori di $$\R^{n}$$ se e solo se $$rg(A) = n$$ dove
$$A = \begin{bmatrix} v_{1} | \ldots | v_{k} \end{bmatrix}$$.

Per avere rango $$n$$, $$k$$ deve essere $$\geq n$$.
