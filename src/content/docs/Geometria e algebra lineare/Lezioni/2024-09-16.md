---
title: Lezione 3 (2024-09-16)
---

## Fasci di piani

Data una retta $$r$$ con equazioni cartesiane:

$$
\begin{cases}
a x + b y + c z + d = 0                 \\
a_{1} x + b_{1} y + c_{1} z + d_{1} = 0
\end{cases}
$$

Esiste un infinito numero di piani che contengono $$r$$. Questo insieme è detto
fascio di piani di sostegno $$r$$ ed è descritto come:

$$\lambda(a x + b y + c z + d) + \mu(a_{1} x + b_{1} y + c_{1} z + d_{1}) = 0$$

Per ogni coppia di scalari $$(\lambda, \mu) \neq (0, 0)$$ otteniamo l'equazione
cartesiana di un piano contenente la retta $$r$$.

## Posizione reciproca nello spazio

### Tra 2 rette

Date $$r$$ e $$r_{1}$$ distinte nello spazio e individuate dai punti $$P, Q$$ e
dai vettori direzionali $$\v{v}, \v{w}$$:

$$r$$ ed $$r_{1}$$ possono essere:

- parallele: se $$\v{v} = \lambda \v{w}, \lambda \in \R$$;
- incidenti: se hanno un punto in comune;
- sghembe: altrimenti;

$$r$$ e $$r_{1}$$ sono ortogonali se $$\v{v} \cdot \v{w} = 0$$

2 rette possono essere incidenti e ortogonali oppure sghembe e ortogonali.

#### Rette complanari

Rette parallele o incidenti giacciono sullo stesso piano.

Per trovare il piano $$\pi$$ che contiene 2 rette complanari:

- se $$r$$ e $$r_{1}$$ sono incidenti posso ottenere equazioni parametriche di
  $$\pi$$ usando le coordinate di $$P$$ (punto di intersezione), $$\v{v}$$ e
  $$\v{w}$$;
- in entrambi i casi (sia parallele che incidenti):
  - dato un fascio di piani di sostegno $$r$$, ce n'è uno che contiene
    $$r_{1}$$;
  - prendo l'equazione del fascio di sostegno $$r$$ e impongo il passaggio per
    un punto appartenente ad $$r_{1}$$ e diverso da quello di intersezione;

### Tra 2 piani

Dati:

- $$\pi: a x + b y + c z + d = 0$$;
- $$\pi_{1}: a_{1} x + b_{1} y + c_{1} z + d = 0$$;
- $$\v{n}: (a, b, c)$$;
- $$\v{n_{1}}: (a_{1}, b_{1}, c_{1})$$;

$$\pi$$ e $$\pi_{1}$$ sono:

- paralleli se $$\v{n} = \lambda \v{n_{1}}, \lambda \in \R$$;
- incidenti: altrimenti (l'intersezione tra i 2 è una retta);

$$\pi$$ e $$\pi_{1}$$ sono ortogonali se $$\v{n} \cdot \v{n_{1}} = 0$$.

### Tra una retta e un piano

Dati:

- un piano $$\pi$$ con vettore normale $$\v{n}$$;
- una retta $$r$$ con vettore direzionale $$\v{v}$$;

$$r$$ e $$\pi$$ sono:

- paralleli: quando $$\v{n}$$ e $$\v{v}$$ sono ortogonali;
- incidenti: se hanno un punto in comune (se e solo se
  $$\v{v} \cdot \v{n} \neq 0$$);

$$r$$ e $$\pi$$ sono ortogonali se $$\v{v} = \lambda \v{n}, \lambda \in \R$$.
